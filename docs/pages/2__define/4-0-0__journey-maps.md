---
layout   : default
permalink: define/journey-maps/
published: true
# Custom Page Variables
# ─────────────────────
title: Journey Maps
---

Journey Map 1 - Peter
--------

### Lens

**Leeftijd**:       30  
**Beroep**:         Ondernemer  
**Status**:         Alleenstaand  
**Afkomst**:        Borgerhout, BE  
**Taal**:           Nederlands, Frans en Engels  

**Motivaties:**
 - Inoveren
 - Presteren
 - Sociaal
 - Kennis opdoen
 - Ontspanning
 - Technologische vooruitgang

**Doelen:**
 - Gaat er graag op uit, alleen of met vrienden
 - Neemt zijn job erg serieus en dat trekt door naar andere belevingen.

**Frustraties:**
 - 'Frustrerende technologie'
 - Lang moeten wachten (file en wachtrijen).
 - Slechte communicatie

**Persoonlijkheid**
 - Zakelijk en druk
 - intro & extravert
 - Zeer ambitieus

### Scenario - User story:

 Peter heeft een vrije dag na weken hard doorwerken, maar zinloos rondhangen is niet zijn ding, hij wil wat ontdekken en ziet in zijn sociale mediafeed een expo van Bozar voorbij komen die hij graag zou willen bezoeken. Hij heeft geen zin om de hele ticketprocedure te doorlopen, er wordt te veel van hem gevraagd en trekt daarom maar direct naar het museum (geen tijd verspillen).


**BELEVING**

 - **Fase 1:** Bozar ontdekken  
Peter is al eerder in Bozar geweest, hij kwam met de trein, dus het vinden van de Expo was niet moeilijk. Wat hem wel opvalt dat het al bijzonder druk is op de trein en in Brussel en tot zijn schrik ziet hij dat het ook bij Bozar behoorlijk druk is. Na even wat te hebben rondgekeken op Bozar's website op zijn telefoon ziet hij nu dat de expo nog maar pas loopt!

 - **Fase 2:** De beslissing nemen  
Hij besluit dan maar te wachten in de rij, het gaat tergend langzaam. Eenmaal bij de kassa, wordt hem gevraagd onder welke naam hij een ticket had gereserveerd. Helaas niet gedaan, de vrouw aan de kassa draait met haar ogen en print langzaam een ticket voor hem uit.

 - **Fase 3:** Ontdekking  
Peter heeft nu zijn ticket en ziet dat deze expo, zoals hij ook al had gezien op de website een audiotour aanbeidt met bijhorende audio aparatuur die zijn te huren. Helaas staat hier ook weer een rij en ziet hij vanuit zijn ooghoek dat er vrijwel geen aparaten beschikbaar meer zijn.
Hij besluit het er dan maar op te wagen en loopt de exporuimte in. Ook de drukte hier is aanzienlijk, headset bij de werken zijn meestal bezet, waardoor hij verder afdwaalt naar een plaats waar hij wel kan luisteren. Ook heeft elke zaal een bijhorend boekje, na enige tijd loopt Peter met meerder boekjes doorheen het museum, verdwaald in de steeds meer aanzwellende menigte.

 - **Fase 4:** Frustratie  
Peter wurmt zich tussen mensen door om bepaalde werken te kunnen zien, de kleinere zalen met interactieve eigenschappen mijdt hij volledig, deze zijn donker en veel te vol. Peter's beleving wordt steeds meer een ergernis, het gezoem van mensen en het constante zoeken laten Peter besluiten om zich even op een bankje neer te zetten en zich maar met zijn telefoon bezig te houden. Hij heeft ten slotte betaald voor het ticket en wil niet zomaar weer gaan.

 - **Fase 5:** Afbreken  
Peter heeft wel een aantal zaken kunnen bekijken, maar het volledige plaatje ontgaat hem, na 45 minuten te hebben gedoold, heeft hij nog steeds het idee vrijwel niks gezien te hebben. Maar zijn tijd is kostbaar en deze mooie vrije dag verder verkwisten aan zinloos ronddolen laat hem besluiten te vertrekken.

 - **Fase 6:** Twijfel  
Op de weg naar buiten komt hij per toeval een bekend gezicht tegen, die hem vraagt of hij nog even terug naar binnen wil. Maar Peter heeft er meer dan genoeg van, het enige dat hij nu wil is een drankje en wat rust. Hij slaat de uitnodiging kil af en loopt naar buiten, met een hoop foldertjes gekreukeld in zijn zakken. 
Peter twijfelt of hij op een later tijdstip terug zou gaan, maar met zijn kostbaar tijdschema ziet hij dat niet zo gauw gebeuren.

**INZICHTEN**

 - Deze ervaring is er een van vrij pure frustratie, wat in het geval van drukte een zeer herkenbaar scenario zou moeten zijn. Voor veel mensen zoals Peter is tijd erg kostbaar en dat maakt soms een bezoek brengen aan Bozar niet gemakkelijk. Daarbij is er altijd kans dat je net terecht komt in een drukke periode en de gebruikerservaring enorm achteruit kan gaan. Maar zelfs in zulke gevallen moet het bezoek van de gebruiker zo aangenaam mogelijk zijn. Mensen zoals peter willen beleven en dit zou ook moeten kunnen als je eens besluit niet je hele bezoek op voorhand te plannen.


Journey Map 2 - Sarah
--------

### Lens

**Leeftijd**:       27  
**Beroep**:         Uitwisselingsstudent USA  
**Status**:         In een relatie  
**Afkomst**:        Brussel, BE  
**Taal**:           Engels  

**Motivaties:**
	- Genieten
	- Eenvoud
	- Exceleren (zonder overdreven stress)

**Doelen:**
	- Uitgaan met haar uitgebreide vriendenkring.
	- Afkomen van het label "eeuwige student".

**Frustraties:**
	- Geen beschikbare vrienden vinden.
	- Verliezen in haar eigen chaos.
	- Slechte communicatie.

**Persoonlijkheid**
	- Zeer extravert en vrolijk
	- Ziet af en toe het bredere plaatje niet
	- Energiek

### Scenario - User story:

Sarah wil er een dagje op uit, ze kijkt rond online en ziet in haar Facebook feed een advertentie voorbij komen van een expo die haar aanspreekt, daaronder ziet zij ook dat enkele vriendinnen de post hebben geliked. Ze contacteert hen en zo prikken ze via chat een dag uit om te gaan. Een andere vriending reserveert alvast de tickets.


**BELEVING**

 - **Fase 1:** Op naar het Bozar
Sarah woont dicht bij het Bozar, helaas weet zij wel waar het gebouw ligt, maar veel meer weet ze niet. Ze besluit te vertrekken, maar in haar achterhoofd hoopt zij dat er geen problemen gaan zijn, ze realiseert zich net dat geen een van haar vrienden Nederlands of Frans spreekt. Maar ze stelt zich gerust door het feit dat het Bozar zo internationaal is, dat er toch zeker overal wel engelstalige mensen rondlopen?

 - **Fase 2:** De vrienden
Sarah komt aan bij het Bozar, haar vriendinnen hebben zich al verzameld, er lijkt een opgewonden discussie tussen de meiden plaats te vinden. Wat een pech! Het meisje dat de kaartjes had moeten printen is ze vergeten, ze heeft de email dus gaan ze het op deze manier maar proberen.

 - **Fase 3:** Problemen
Het groepje van 6 marcheert het gebouw binnen direct naar de kassa, allemaal tegelijkertijd aan de kassiere vertellend dat ze stom waren en de tickets niet hebben kunnen printen, maar het wel op de smartphone kunnen laten zien. De dame achter de kassa heeft er nu meteen genoeg van en antwoord in het Frans en daarna in slecht engels dat ze hun toegangskaartjes moeten printen. Geen geluk dus, de meiden steken de koppen bij elkaar en gaan op zoek naar een plaats om te printen.
45 minuten later is het eindelijk zo ver, tickets geprint, maar nu is er een behoorlijk lange rij, frustratie alom.

 - **Fase 4:** Eindelijk binnen
Eindelijk binnen is door al het gedoe de hele vriendenkring behoorlijk opgehitst, Er wordt door elkaar gegiecheld, geroepen, gelachen, alles komt aan bod. Voor Sarah die toch graag de expo wou beleven is dit erg vervelend, maar ze kan zich er niet toe brengen om zich van haar vriendinnen te scheiden.

 - **Fase 5:** Chaos
Sarah loopt achter elkaar van de ene ruimte naar de andere meehobbelend met haar groepje. Ondertussen begint het Sarah te dagen dat ze te lukraak door de ruimtes aan het zoeven is, ze heeft geen idee meer naar wat ze aan het kijken, het komt niet verder dan: "Oh, wat mooi" of "wat is dat?".
Sarah pakt wel elk foldertje dat ze ziet om toch achteraf (proberen) het geheel nog te kunnen samenpuzzelen.

 - **Fase 6:** Jammer
Sarah en haar vriendinnen gaan terug richting uitgang, het valt Sarah op dat veel van haar vriendinnen meer in hun telefoon staren dan observeren, ze wordt er een beetje moedeloos van. 
Ze lopen voorbij de kassa, dezelfde kassiére werpt hun nog een afwijzende blik toe. Sarah wil nu echt zo gauw mogelijk naar buiten, haar vriendinnen stellen voor nog iets te gaan drinken. Ze stemt gewillig in en is na enkele uurtjes de volledige expo alweer vergeten.

**INZICHTEN**

Vrienden kunnen leuk zijn, maar ook een enorme hindernis, daar komt nog de verplichte interactie met personeel bij, wat goed of slecht kan gaan (in dit geval niet zo best). Het is hier duidelijk dat Sarah veel had gehad aan een applicatie waar ze de tickets van haar vriendin gewoon kon ontvangen printen of simpelweg scannen bij een poortje/kassa. Verder had Sarah ook veel baat gehad bij een indoor-navigatiesysteem dat je tevens in staat stelt om werken die je bevallen op te slaan of extra informatie op te slaan.
