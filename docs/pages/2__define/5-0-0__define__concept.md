---
layout   : default
permalink: define/concept/
published: true
# Custom Page Variables
# ─────────────────────
title: Concept
---

We proberen onze app naadloos te integreren zodat deze de ervaring makkelijker en misschien zelfs rijker maakt. De huidige app van Bozar bulkt van de submenu's, die voor zowat elke doelgroep een antwoord wil bieden op zijn mobiele en desktop website. 

De interface is daarom vrij eenvoudig gehouden en steunt voornamelijk op het speciaal ontworpen lettertype van Bozar door  [Coast](http://www.coast-agency.com/ "Coast Agency").
Wat wij willen doen is de belangrijkste functies meer in de verf zetten en de gebruiker in de zalen van Bozar te helpen. Zo moet een ticketing service beschikbaar blijven, eventueel samen met abonnementen. 

Verder willen wij gebruikers een eigen platform bieden, om tickets snel te delen, favorieten uit te wisselen en afspraken te maken om makkelijk samen naar het museum te gaan, maar tegelijkertijd de mogelijkheid open te laten om deze zaken te delen over andere sociale media.

*We merken ook dat de opstapeling van vensters op de website van Bozar het navigeren zeer bemoeilijkt, dit mag voor onze app uiteraard stukken eenvoudiger en overzichtelijker. Er is ook een gebrek (naar onze mening) aan afbeeldingen, er is een overload aan tekst op zowat elke pagina.*

![Bozar current](../../assets/images/jpg/Bozar-App_current.jpg){: .img_borderless}

### Concept concreet

Onze doelstelling is om voor het Bozar een app te ontwikkelen die de functionaliteit van het huidige museum voor een groot deel omvat, met name voor het individu en zijn vriendenkring (uiteraard minder voor organisaties).

#### De volgende zaken moeten in bepaalde mate realiseerbaar zijn in de app:

- Het boeken van tickets voor verschillende soort venue's.
- Het uitwisselen van tickets tussen vrienden.
- Communiceren en samen afspraken maken met vrienden via een kalendersysteem.
- Een nieuwsfeed die rekening houdt met jouw voorkeuren en bijleert na elk museumbezoek (metadata smartphone en smartwatch).
- Het bijhouden van een persoonlijk lijst 'favoriete' werken/artiesten/voorstellingen die kunnen worden gedeeld via de app en daarbuiten.
- Een indoor-navigatiesysteem dat zowel 3D als 2D is weer te geven en je de mogelijkheid geeft een tour te doen met je smartdevice als gids.
- In staat zijn om abonnementen aan te kopen en bij te houden via de app.
- QR-code systeem om snel en eenvoudig het museum binnen te kunnen.
- 'Intelligent' favorietensysteem waar de app je "observeert" en zo een suggestie doet om iets op te slaan als favoriet (in percentages).

**De meeste van deze features zijn in een zekere vorm aanwezig in het "eindproduct"**
